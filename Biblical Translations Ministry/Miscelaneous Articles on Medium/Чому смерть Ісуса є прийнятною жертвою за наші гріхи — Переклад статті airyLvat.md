Смерть Ісуса є жертвою, через яку Християни можуть бути омиті від своїх гріхів і стати праведними перед Богом. Чому вона є прийнятною? Як смерть Ісуса може сплатити борги всіх і кожного звичайного грішника, який увірував?

# Божа справедливість досконала

Божі шляхи — не наші шляхи, Його шляхи вищі ([Ісаї 55:8](https://www.biblegateway.com/passage/?search=Isa+55%3A8&version=ERV-UK%3BUKR)). Його діла вірні, досконалі та справедливі. Покарання за гріх — смерть ([Римлян 6:23](https://www.biblegateway.com/passage/?search=Rom+6%3A23&version=ERV-UK%3BUKR)), а добрі справи не можуть спокутувати наш гріх проти Бога. Нести покарання за наші гріхи означало б вічно страждати в пеклі, натомість Він виконав свою обіцянку послати і принести в жертву досконалого агнця (Ісуса), аби Він взяв на Себе гріхи тих, хто довіряє Йому. Смерть Ісуса була прийнятною, тому що Він єдиний здатний заплатити покарання за наші гріхи.

> Адже Мої задуми не такі, як ваші задуми, і ваші дороги не такі, як Мої дороги, — каже Господь ([Ісаї 55:8](https://www.bible.com/bible/3786/ISA.55.8))
> 
> Адже заплата за гріх — смерть, а Божий дар благодаті — вічне життя в Ісусі Христі, нашому Господі. ([Римлян 6:23](https://www.bible.com/bible/3786/ROM.6.23))

# Дотримуйтесь такої логіки

1. Люди були створені безгрішними
2. Люди згрішили
3. Гріх відокремив людей від святого Бога
4. Оскільки Бог є джерелом життя, відокремлення від Бога призводить до смерті
5. Отже, смерть є наслідком гріха
6. Бог справедливий, тому Він не чинить несправедливо, скасовуючи покарання за гріх — смерть
7. Але Бог також люблячий. Він не хоче бачити смерть людей
8. Тому рішення, яке задовольняє Його справедливість і люблячу доброту, полягає в тому, аби виконати покарання за гріх на комусь іншому, а саме на Собі (ми поки що не обговорюємо Трійцю, аби спростити це пояснення)
9. Тому Він став людиною, щоб взяти на Себе покарання за людей — смерть
10. Як тільки це покарання було виконано, справедливість була відновлена. Люди, які прийняли цю заміну, більше не підлягають покаранню
11. Гріхи людей з пункту 10 були усунені, і вони знову можуть бути з Богом на небі
12. Пункт 11, по суті, повертає нас до початкового Божого наміру, коли Він створив людей

![](https://miro.medium.com/v2/resize:fit:4500/0*BO6JOyjoTzcKZCUz)
Photo by [CRISTIANO DE ASSUNÇÃO](https://unsplash.com/@cristianoassuncao?utm_source=medium&utm_medium=referral) on [Unsplash](https://unsplash.com/?utm_source=medium&utm_medium=referral)

[Джерело тексту](https://airylvat.github.io/Jesus-Acceptable-Sacrifice/)