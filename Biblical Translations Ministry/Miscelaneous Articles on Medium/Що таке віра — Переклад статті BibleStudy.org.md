Що означає мати віру? Чому вона має вирішальне значення в житті Християнина? Чому вона не може існувати сама по собі? Які важливі Біблійні вірші про віру?

Віра, за визначенням Біблії, полягає в наступному.

> _А віра то підстава сподіваного, доказ небаченого. (Євреїв 11:1)_
> 
> _Догодити ж без віри не можна. І той, хто до Бога приходить, мусить вірувати, що Він є, а тим, хто шукає Його, Він дає нагороду. (Євреїв 11:6)_

# Використання в Старому Завіті

Цікаво, що українське слово “віра” з’являється в Старому Заповіті лише два рази! Воно походить від єврейських слів _emun_ (еймун) та _emunah_ (емуна). Вони означають вірність, довіру, надійність, стійкість або моральну відданість.

> та й сказав: Лице Я Своє заховаю від них, побачу, який їх кінець, бо вони покоління розбещене, діти, що в них нема віри. (_emun_, Повторення Закону 32:20).
> 
> Ось надута, не проста душа його в ньому, а праведний житиме вірою своєю. (_emunah_, Авакум 2:4).

# Використання в Новому Завіті

У Новому Завіті слово “віра” з’являється 245 разів! Найбільше воно з’являється в Посланні до Римлян (39 разів), потім у Посланні до Євреїв (32) і в Посланні до Галатів (22). 171 з цих 245 разів слово “віра” зустрічається в чотирнадцяти Біблійних писаннях апостола Павла.

П’ять випадків вживання слова “віра” (Матвія 6:30, 8:26, 14:31, 16:8 і Луки 12:28) походять від грецького слова _oligopistos_ (оліґапістос). Це слово, сказане Ісусом, відноситься до людини, якій не вистачає впевненості або яка довіряє надто мало. Всі інші вживання походять від грецького _pistis_ (пістіс), що означає моральне переконання або покладання на Бога, а також впевненість у Ньому.

# Вірші з Біблії

Нижче наведені деякі з найважливіших Біблійних текстів, що стосуються цієї важливої складової життя віруючої людини.

> _Тож віра від слухання, а слухання через Слово Христове. (Римлян 10:17)._
> 
> _А праведний житиме вірою. І: Коли захитається він, то душа Моя його не вподобає. (Євреїв 10:38, дивіться також Авакум 2:4, Римлян 1:17, Галатів 3:11)._
> 
> _бо ходимо вірою, а не видінням, (2 Коринтян 5:7)._

Бог вимагає, щоб ті, кого Він покликав, слухалися Його і наповнювали своє життя добрими справами. Ми обманюємо себе, якщо думаємо, що однієї віри в Нього достатньо для нашого спасіння.

> _Вони твердять, немов знають Бога, але відкидаються вчинками, бувши бридкі й неслухняні, і до всякого доброго діла нездатні. (Тита 1:16)._
> 
> _Чи хочеш ти знати, о марна людино, що віра без діл мертва? Авраам, отець наш, чи він не з діл виправданий був, як поклав був на жертівника свого сина Ісака? (Якова 2:20–21)_
> 
> _Чи так само і блудниця Рахав не з діл виправдалась, коли прийняла посланців, і дорогою іншою випустила? Бо як тіло без духа мертве, так і віра без діл мертва! (Якова 2:20–21, 25–26)._

Наша довіра до Бога — це наш щит, який захищає нас у часи труднощів і спокус.

> _А найбільш над усе візьміть щита віри, яким зможете погасити всі огненні стріли лукавого. (Ефесян 6:16)._

Віра в Бога — одна з трьох найважливіших рис Християнина.

> _А тепер залишаються віра, надія, любов, оці три. А найбільша між ними любов! (1 Коринтян 13:13)._

Інші важливі Біблійні вірші на цю тему: Матвія 8:1–13, Луки 7:50, Римлян 4:20–21, 1 Коринтян 13:2, Галатів 5:22, Ефесян 2:8–9, Филип’ян 3:8–9, 1 Петра 1:5–9 та Євреїв 11.

# Праведний зв’язок

Зв’язок між вірою в Бога і ділами незаперечний. В останньому Біблійному прояві віри Бог хвалить тих, хто під час Великої Скорботи непохитно слухається Його перед обличчям негараздів.

> _Тут терпеливість святих, що додержують заповіді Божі та Ісусову віру! (Об’явлення 14:12)._

![](https://miro.medium.com/v2/resize:fit:1000/0*5EJxQBgJdCVYYS_Q)
Photo by [Gabriel Lamza](https://unsplash.com/@gabriellamza?utm_source=medium&utm_medium=referral) on [Unsplash](https://unsplash.com/?utm_source=medium&utm_medium=referral)

Джерело тексту — [https://www.biblestudy.org/beginner/definition-of-christian-terms/faith.html](https://www.biblestudy.org/beginner/definition-of-christian-terms/faith.html)