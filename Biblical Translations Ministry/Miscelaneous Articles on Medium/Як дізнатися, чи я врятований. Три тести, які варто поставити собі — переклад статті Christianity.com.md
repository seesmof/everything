> Ось це слово: «Якщо ти визнаєш власними устами: „Ісус — Господь”, — і повіриш серцем своїм, що Бог воскресив Його з мертвих, то будеш врятований». — До Римлян 10:9
> 
> Бо саме Божою милістю спаслися ви завдяки вірі. Спасіння не є ваша заслуга, то є дар Божий. То не винагорода за чийсь труд, й не те, чим хтось міг би хвалитися. — До Ефесян 2:8–9
> 
> Бо так сильно полюбив Бог цей світ, що віддав Свого Єдиного Сина заради того, щоб кожен, хто в Нього вірує, не був загублений, а здобув вічне життя. — Івана 3:16

**Як дізнатися, чи ви спасенні**

Я хочу допомогти вам перетворитися з християнина, що сумнівається, на християнина, що проголошує! Від “сподіваюся” на спасіння до “впевненого” у своєму спасінні! І ви можете зробити це, пройшовши простий тест, який я розробив на основі 1-го послання Івана в Божому Слові. По-перше, дозвольте мені сказати, що якщо у вас є сумніви, це не обов’язково означає, що ви не спасенні. Сумніви для духу — це те саме, що біль для тіла. По-друге, коли Бог створив вас, Він вдихнув у вас життя, і ви стали живою душею. Ви не можете перестати існувати так само, як і Сам Бог не може перестати існувати. Ваша душа буде існувати нескінченно і поза часом… або в раю, або в пеклі.

**Тест на Господаря**

Чи є Ісус Христос Господом (себто Господарем) вашого життя? Ісус сказав: “Чому ви називаєте Мене Господом, та не робите того, що Я кажу?” (Луки 6:46). Ось загадка, яку я хочу розгадати для вас. З одного боку, Біблія говорить, що ми знаємо, що ми врятовані, тому що виконуємо (дотримуємося) Його заповідей (див. 1 Івана 2:3). З іншого боку, Біблія вчить нас, що ми здатні іноді помилятися (див. 1 Ів. 1:8–9). Ключове слово — “дотримуватися”. Це те саме слово, яке багато років тому використовували моряки, що орієнтувалися вночі за зірками. Метою моряка було не відставати від зірок. Для Божої дитини Його заповіді — це зірки, за якими ми орієнтуємося у своєму житті. Чи є дотримання Його заповідей палким бажанням вашого серця? Це так, ніби ви зустріли Христа на Голгофі.

**Тест на братерство**

Чи любите ви своїх братів і сестер у Христі? Біблія неодноразово закликає нас до того, що саме так ми дізнаємося, що перебуваємо у Христі (1 Івана 3:14, 4:20, 5:1). Коли ви спасаєтеся, ви приймаєте божественну природу Бога, а природа Бога — це любов (1 Івана 4:7). Ви врятовані не тому, що любите братів, ви любите братів, тому що ви врятовані. Любов — це природа християнина, тому що любов — це природа Бога. Якщо ми любимо Господа Ісуса, то, як ніч слідує за днем, ми будемо любити те, що любить Ісус.

**Тест на стосунки**

Питання не в тому, “Чи повірили ви в Ісуса Христа?”. Питання скоріше звучить так: “Чи довіряєте ви Ісусу прямо зараз?”. Якщо ви не можете згадати, коли ви були врятовані, це не страшно. 1 Івана 5:11–12 говорить: “Ось у чому це свідчення полягає: Бог дарував нам вічне життя, і життя це у Сині Його. Той, хто має Сина, має життя, а хто не має Сина, не має й життя.”. Чи можете ви сказати, що саме зараз у вас є особисті стосунки з Ісусом?

![](https://miro.medium.com/v2/resize:fit:700/0*5oJpTq25V0BLDB_i)
Photo by [Ben White](https://unsplash.com/@benwhitephotography?utm_source=medium&utm_medium=referral) on [Unsplash](https://unsplash.com/?utm_source=medium&utm_medium=referral)

Можливо, ви не можете впевнено стверджувати, що якщо помрете сьогодні ввечері, то потрапите на небеса. Проте я хочу допомогти вам зробити те, що зробив сам багато років тому, будучи підлітком. Я звернувся до Господа, коли зіткнувся з невизначеністю. Я сказав: “Боже, я не знаю, чи я загублений, і Святий Дух тримає мене під осудом, чи я спасенний, і диявол намагається змусити мене сумніватися в цьому. Але я знаю одне, — я хочу бути впевненим у цьому прямо зараз. Ти сказав, що якщо я повірю Тобі, то Ти спасеш мене. Усім своїм серцем, скільки в мені є, раз і назавжди, зараз і навіки, я вірю, що Ти мене врятуєш”.

Джерело тексту — [https://www.christianity.com/wiki/salvation/how-do-i-know-im-saved-11531785.html](https://www.christianity.com/wiki/salvation/how-do-i-know-im-saved-11531785.html)