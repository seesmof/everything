Перш ніж пояснити, яким є Небо, необхідно пояснити, що ми маємо на увазі. У Святому Письмі згадуються три неба. Павло говорить про третє небо в [2 Коринтян 12:2](https://www.biblegateway.com/passage/?search=2Cor12%3A2&version=ERV-UK%3BUKR), а в інших уривках Писання йдеться про перше і друге небо.

> Знаю чоловіка в Христі, який чотирнадцять років тому, — не знаю, чи в тілі, не знаю, чи без тіла, Бог знає, — був підхоплений аж до третього неба. ([2 Коринтян 12:2](https://www.bible.com/bible/3786/2CO.12.2))

# Перше небо

Це земна атмосфера. Повітря, яким ми дихаємо, небо, в якому літають птахи і літаки, — це перше небо. В [Посланні Якова 5:17–18](https://www.biblegateway.com/passage/?search=Jam5%3A17-18&version=ERV-UK%3BUKR) говориться, що Ілля (старозавітний пророк) молився, щоб не було дощу, і його не було 3 роки і 6 місяців. Коли він знову помолився, “небо дало дощ”.

> Ілля був людиною з подібними до нас нахилами, та помолився молитвою, аби не було дощу, й дощу не було на землі три роки й шість місяців. І він помолився знову, — і небо дало дощ, а земля зростила свій урожай. ([Якова 5:17–18](https://www.bible.com/bible/3786/JAS.5.17-18))

# Друге небо

Тут мається на увазі космічний простір. Всі планети і зірки, які ми бачимо і спостерігаємо, знаходяться на другому небі. У [Повторенні Закону 4:19](https://www.biblegateway.com/passage/?search=Deut4%3A19&version=ERV-UK%3BUKR) сказано: “Пильнуй, щоб ти не звів очей своїх на небо, і щоб, побачивши сонце, місяць і зорі, усе воїнство небесне, не захотілося тобі поклонятися їм і служити їм…” Ісус використовує подібні слова в [Матвія 24:29](https://www.biblegateway.com/passage/?search=Mat24%3A29&version=ERV-UK%3BUKR), кажучи, що “після скорботи тих днів сонце затьмариться, і місяць не дасть свого світла; зорі впадуть з неба, і сили небесні захитаються”.

> І щоб, звівши свої очі до небес й побачивши сонце, місяць, зорі, тобто всю ту небесну армаду, ви не дозволили себе звабити і не почали поклонятись їм та служити їм, оскільки Господь, ваш Бог, призначив їх на служіння для всіх народів, що під усім небом. ([Повторення Закону 4:19](https://www.bible.com/bible/3786/DEU.4.19))
> 
> Відразу по тих днях горя сонце померкне, і місяць не дасть свого світла, і зорі падатимуть з неба, і небесні сили захитаються. ([Матвія 24:29](https://www.bible.com/bible/3786/MAT.24.29))

# Третє небо

Третє небо, яке цікавить більшість людей, — це місце перебування Бога. Де знаходиться це небо? Джон Пайпер, відомий Християнський пастор, науковець і Богослов, говорить про це так:

> …Колись не було нічого, окрім Бога. Нічого. Нічого. Жодного просторового виміру.
> 
> Не було верху. Не було низу. Не було боків. Не було діагоналі. Єдиною реальністю був Бог. Це єдина реальність, яка існувала. І ми не пантеїсти. Він нічого не заповнював. Він був просто Бог. Це найдивовижніший факт у всесвіті. Бог знаходиться за межами всесвіту.
> 
> Факт, що все інше існує тільки тому, що його створив Бог, означає, що воно не є Богом. Воно відрізняється від Бога, і Він перебуває поза ним. Він відрізняється від усього, що він створив. Саме там знаходиться небо — тобто за межами створеного матеріального всесвіту, яким ми його знаємо.

![](https://miro.medium.com/v2/resize:fit:5184/0*3b_80K5iRlgSQb6I)
Photo by [Aaron Burden](https://unsplash.com/@aaronburden?utm_source=medium&utm_medium=referral) on [Unsplash](https://unsplash.com/?utm_source=medium&utm_medium=referral)

[Джерело тексту](https://airylvat.github.io/What-Is-Heaven-Like/)