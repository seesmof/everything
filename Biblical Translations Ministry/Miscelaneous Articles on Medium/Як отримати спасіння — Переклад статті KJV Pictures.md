## Питання просте:  
_Якби ви померли сьогодні, чи потрапили б ви до раю?_

Можливо, ви, як і я, прийшли до цього висновку самостійно, а можливо, вам пощастило більше і хтось посприяв, — в будь-якому разі, якщо ви чесні із собою, відповідь буде однаковою.

Ви недостатньо хороші, аби потрапити до раю. Не своїми силами точно. Бог, будучи добрим, не може допустити до свого Царства ані найменшої частки відсотка гріха, а ви, мій друже, так само, як і я, є грішником.

> Римлян 3:23 — Бо всі згрішили, і позбавлені Божої слави,
> 
> Римлян 6:23 — Бо заплата за гріх смерть, а дар Божий вічне життя в Христі Ісусі, Господі нашім!

**Визнання** цього, що ви грішник, гідний пекла, є першим кроком до вічного життя через Ісуса Христа.

Зрештою, це не дарма називають “спасінням”! Він рятує вас від пекла!

> Об’явлення 21:8 — А лякливим, і невірним, і мерзким, і душогубам, і розпусникам, і чарівникам, і ідолянам, і всім неправдомовцям, їхня частина в озері, що горить огнем та сіркою, а це друга смерть!

Але Бог не хоче, аби жоден з нас потрапив у пекло, або в озеро вогняне, яке було приготоване для диявола та його ангелів.

> Єзекіїля 33:11a — Я, говорить Господь Бог, не прагну смерти несправедливого, а тільки щоб вернути несправедливого з дороги його, і буде він жити!

І тому Бог зробив усе можливе, аби запобігти цьому, ставши людиною ([1 Тимофія 3:16](https://www.bible.com/bible/3269/1TI.3.16)), проживши досконале життя, яке вимагається від нас, а потім заплатив за наші гріхи замість нас ([2 Коринтян 5:21](https://www.bible.com/bible/3269/2CO.5.21)), в людині Христі Ісусі.

**Віра** — це другий крок до спасіння.

> Римлян 5:8 — А Бог доводить Свою любов до нас тим, що Христос умер за нас, коли ми були ще грішниками. Тож тим більше спасемося Ним від гніву тепер, коли кров’ю Його ми виправдані.

Коли ви спасаєтеся, ви відкидаєте свою власну праведність і зодягаєтеся в праведність Господа Ісуса Христа, щоб, дивлячись на вас, Бог не бачив вас і ваші численні гріхи, а бачив Свого досконалого Сина.

> 2 Коринтян 5:21 — Бо Того, Хто не відав гріха, Він учинив за нас гріхом, щоб стали ми Божою правдою в Нім!

Хіба ви не хочете цього?  
Хіба вам це не потрібно?

Тоді все, що від вас вимагається — це **Зізнатися**.

> Римлян 10:9 — Бо коли ти устами своїми визнаватимеш Ісуса за Господа, і будеш вірувати в своїм серці, що Бог воскресив Його з мертвих, то спасешся,
> 
> Івана 14:6 — Промовляє до нього Ісус: Я дорога, і правда, і життя. До Отця не приходить ніхто, якщо не через Мене.

Ісус — це **ЄДИНИЙ** шлях до Раю, причому Він не зробив його складним. Звичайно, коли ви врятовані, вам потрібно багато чому навчитися, але отримати спасіння — це легко. І як тільки ви врятовані, це все! Ви запечатані! Ви вже ніколи не зможете втратити спасіння!

Отже, якщо ви вірите у все, що щойно прочитали, і хочете спастися, все, що вам потрібно зробити, — це помолитися Богу і попросити Його врятувати вас. Потрібна допомога? Моліться приблизно так, але пам’ятайте, що вас врятують не слова. А віра в те, що ви говорите. Зречення від себе, від будь-якої дії чи роботи, яку ви можете зробити, і звернення до одного лише Бога, який може вас врятувати. Ось молитва:

_“Любий Боже, я грішник і потребую спасіння. Я знаю, що я недостатньо хороший, аби потрапити до раю, і мені потрібно, щоби Ти врятував мене. Мені потрібна праведність Твого Сина, Ісуса Христа. Я вірю, що Ісус — це Бог, який помер, був похований і воскрес, щоб Його безцінна кров омила мої гріхи. Я покладаюся лише на Нього, щоб Він мене врятував. І більше ні на що інше. Ні мої добрі справи, ні щось іще. Тільки на Ісуса. Я молюся про це в ім’я Ісуса, Амінь.”_

Ви молилися всім цим? Чи щиро ви це робили? Тоді вітаю, небеса радіють, бо ви щойно врятувалися!

> Луки 15:7 — Говорю вам, що так само на небі радітимуть більш за одного грішника, що кається, аніж за дев’ятдесятьох і дев’ятьох праведників, що не потребують покаяння!…

Це була найлегша частина, і незважаючи ні на що, ваше спасіння забезпечене! Слава Господу! Тепер ви оселили в собі Святого Духа ([1 Коринтян 3:16](https://www.bible.com/bible/3269/1CO.3.16)). Ви все ще будете грішити, ніхто не є досконалим, але ви почнете дивитися на свої гріхи по-іншому і захочете виправлятися, жити краще. Боротьба з деякими гріхами займе більше часу, ніж з іншими, але Святий Дух наставить вас на усяку істину ([Івана 16:13](https://www.bible.com/bible/3269/JHN.16.13)). Це називається освяченням.

Але ваше освячення потребує підживлення, підживлення істиною, яка міститься в Слові Божому, збереженому сьогодні у [Святій Біблії](https://www.bible.com/bible/3786/MAT.1.CUV).

Успіхів вам у вашій пригоді, нехай Господь Миру наш Цар Ісус Христос буде з вами, нехай ви перебуваєте в Його Досконалій Любові та на Його Праведних шляхах на віки віків Амінь.

![](https://miro.medium.com/v2/resize:fit:1000/0*wdur3pyuBHp15vH4)
Photo by [Tim Wildsmith](https://unsplash.com/@timwildsmith?utm_source=medium&utm_medium=referral) on [Unsplash](https://unsplash.com/?utm_source=medium&utm_medium=referral)

Джерело тексту — [https://kjvpictures.com/salvation/](https://kjvpictures.com/salvation/)